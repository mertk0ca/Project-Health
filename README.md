Bu oyunda gerçek bir klinik senaryoyu interaktif ve etkileşimli bir yapıya dönüştürerek kullanıcıya hasta değerlendirme sürecini adım adım deneyimleme fırsatı sunmaktadır.

Oyuncu, oyuna ana menü üzerinden giriş yaparak hasta değerlendirme sürecine başlar. Geliştirme süreci boyunca Unity oyun motoru ve C# programlama dili temel alınmış; görsel içerikler özgün olarak Procreate uygulamasıyla hazırlanmıştır. Oyunda, Crohn hastalığına sahip bir vakaya yönelik anamnez alma, fizik muayene yapma, uygun tetkikleri isteme, tanı koyma ve tedavi planlama süreçleri oyuna entegre edilmiştir. Ayrıca test süreçleri interaktif mini oyunlarla desteklenerek hem bilgilendirici hem de uygulamalı oyuncuların dönüt alarak ilerleyebileceği bir oyun akışı planlanmıştır.

Project Health, sağlık bilimleri öğrencilerinin klinik karar verme ve hasta değerlendirme becerilerini geliştirmeye yönelik olarak tasarlanmış ciddi bir dijital oyundur. Oyun, Crohn hastalığına sahip bir hastanın semptomlarının değerlendirilmesi, tanısal süreçlerin yürütülmesi ve uygun tedavi ile izlem planının yapılması aşamalarını kapsamaktadır. Gerçek bir hasta vakasına dayandırılan senaryo, Dr. Öğr. Üyesi Aycan Acet tarafından sağlanan klinik içerikler temel alınarak yapılandırılmıştır

Oyuncu, 35 yaşındaki Semih Yılmaz adlı bir hastanın hekim rolünü üstlenir. Hasta; karın ağrısı, ishal, kilo kaybı ve yorgunluk gibi semptomlarla başvurmaktadır. Oyunun temel hedefi; bu semptomlar doğrultusunda anamnez almak, fizik muayene yapmak, uygun tetkikleri istemek, doğru tanıya ulaşmak ve etkin bir tedavi başlatmaktır.

Bu yapı, yalnızca teorik bilgiyi ölçmekle kalmaz; aynı zamanda karar verme, mantıksal çıkarım yapma, test seçme ve tedaviye yön verme gibi becerilerin de geliştirilmesine katkı sağlar. Oyunun her aşaması, kullanıcıya doğrudan geri bildirim sunar ve puanlama sistemi ile doğru klinik adımları teşvik eder.

Kullanıcılar; yönlendirmeli buton seçimleri, mini oyunlar ve görsel test panelleri ile desteklenen bu simülasyon sayesinde, karmaşık bir klinik süreci yapılandırılmış ve anlaşılır bir şekilde deneyimleme şansı bulur. Oyun dili Türkçe olarak hazırlanmış olup, hedef kitle olarak tıp, hemşirelik ve sağlık yönetimi öğrencileri göz önünde bulundurulmuştur.

Project Health, etkileşimli seçim sistemi, dinamik sahne yapısı ve dallanabilir senaryo akışıyla geliştirilen bir klinik simülasyon oyunudur. Oyun, kullanıcıya hasta değerlendirme sürecini adım adım yönettirirken; her aşamada farklı ekranlar, etkileşimli seçimler ve mini test panelleri sunar.

Oyunun temel yapısı, Unity oyun motoru ile sahne bazlı kurgulanmıştır. Her klinik adım (örneğin anamnez, muayene, test isteme, tedavi planlama) ayrı bir sahne olarak tanımlanmış ve kullanıcı seçimlerine göre otomatik olarak geçiş yapılmaktadır.

Oyuncu, her aşamada yönlendirici butonlar aracılığıyla karar verir. Bu seçimler:

•	Hangi testi göreceğini (örneğin: sadece kan sayımı veya tüm testler),

•	Hangi fizik muayenelerin yapılacağını (karın mı, cilt mi, eklem mi?),

•	Hangi tanıyı koyacağını,

•	Hangi tedavi ve izlem planını seçeceğini belirler.

Oyun içinde bazı tıbbi testler yalnızca yazı ile değil; görsel paneller ve etkileşimli mini oyunlar aracılığıyla sunulmuştur:

•	Kalprotektin testi: Damlatıcıyı sürükleyip test kağıdına bırakma

•	Kolonoskopi: Kamera içinden bağırsak görüntüleri

•	Biyopsi sonucu: Metin penceresinde patoloji raporu gösterimi

•	Ultrason: Cihaz hareket ettikçe sırayla vasküler yapı, lenf nodları ve kalın duvarlar görünür

•	Mikroskop: Hücre görünümü animasyonu

•	Kan Sayımı: Sayısal veri penceresi
Bu paneller, oyuncunun testi gerçekten uyguluyormuş gibi hissetmesini ve aynı zamanda eğlenmesini sağlar.

Oyuncunun yaptığı her seçim sahne arkasında puanlanır ve doğru klinik adımlar attıkça üst kısımdaki not değeri artar. Doğru tanı, uygun test sıralaması ve etkili tedavi planlaması, oyunun sonunda yüksek başarı skoruyla ödüllendirilir.
